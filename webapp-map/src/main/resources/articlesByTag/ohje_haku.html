<p>Haluaisitko keskittää kartan tiettyyn kohteeseen tai löytää karttatason tiettyyn käyttötarkoitukseen? Haun kautta pääset hakemaan sekä paikkoja että paikkatietoja. Lue ohjeesta, miten haku toimii.</p>
<h1>Hae paikkoja</h1>
<p>Paikkahaussa voit hakea paikkoja. Kirjoita hakusana hakukenttään ja paina Hae-painiketta. Hakusana voi olla:</p>
<ul>
   <li>paikannimi</li>
   <li>osoite</li>
</ul>
<p>Voit katkaista hakusanan *-merkillä kirjoittamalla sen hakusanan loppuun. Esimerkiksi hakusanalla "Hels*" hakutulokset kattavat kaikki Hels-alkuiset paikannimet ja osoitteet. Jos käytät *-merkkiä, hakusanassa on oltava vähintään neljä merkkiä.</p>
<h1>Hae paikkatietoja</h1>
<p>Hae paikkatietoja metatMetatietohaussa voit hakea paikkatietoresursseja eli aineistoja, palveluja ja aineistosarjoja. Voit kirjoittaa hakusanan tekstikenttään tai käyttää tarkempia hakuehtoja. Haku kohdistuu metatietoihin eli resurssien kuvailuihin. </p>
<p>Kirjoita tekstikenttään hakusana. Hakusanassa sallittuja merkkejä ovat aakkoset, numerot, piste, pilkku, yhdysviiva ja huutomerkki. Kysymysmerkillä voit korvata hakusanasta yhden merkin. *-merkillä voit korvata hakusanan loppuosan. Jos käytät *-merkkiä, hakusanassa on oltava *-merkin lisäksi vähintään neljä merkkiä. Hakusanassa saa olla enintään yksi *-merkki.</p>
<p>Painamalla "Lisää hakuehtoja" saat käyttöösi tarkemmat hakuehdot:</p>
<ul>
   <li>Tyyppi: Valitse, kohdistetaanko haku aineistoihin, aineistosarjoihin, palveluihin vai useampiin niistä.</li>
   <li>Nimi: Etsitkö tiettyä aineistoa, aineistosarjaa tai palvelua? Valitse nimi listalta.</li>
   <li>Organisaatio: Valitse, minkä organisaation aineistoja, aineistosarjoja ja palveluja haluat hakea.</li>
   <li>Avainsana: Valitse avainsana, johon liittyviä aineistoja, aineistosarjoja ja palveluja haluat hakea.</li>
   <li>Aiheluokka: Valitse teema, johon liittyviä aineistoja, aineistosarjoja ja palveluja haluat hakea.</li>
   <li>Metatiedon kieli: Valitse, millä kielellä kirjoitettuja aineistojen, aineistosarjojen ja palvelujen kuvailuja haluat hakea.</li>
   <li>Resurssin kieli: Valitse, minkä kielisiä aineistoja, aineistosarjoja ja palveluja haluat hakea.</li>
   <li>Hakualue: Paina Rajaa hakualue kartalta -painiketta ja piirrä haluamasi hakualue kartalle. Voit poistaa rajauksen painamalla Poista aluerajaus -painiketta.</li>
</ul>
<p>Lopuksi paina Hae-painiketta ja saat esille hakutulokset. Hakutulosten yhteydessä on seuraavat painikkeet:</p>
<ul>
   <li>Näytä karttataso: Klikkaa linkkiä ja näet kyseisen aineiston kartalla.</li>
   <li>Näytä aineiston kattavuus: Klikkaa XXX-painiketta ja näet kyseisen aineiston kattavuuden kartalla.</li>
   <li>Näytä aineiston metatiedot: Klikkaa XXX-painiketta ja näet kyseisen aineiston metatiedot eli kuvailun. Voit tarkastella kuvailun perustietoja, JHS 158 -suosituksen mukaisia metatietoja, Inspire-direktiivin mukaisia metatietoja tai laatua koskevia tietoja. Voit lisäksi avata kuvailun ISO 19139 -standardin mukaisessa xml-tiedostossa tai tulostaa kuvailut pdf-dokumenttiin.</li>
   <li>Poista hakutuloksista: Klikkaa XXX-painiketta ja kyseinen aineisto poistetaan hakutulosten listalta.</li>
</ul>