<h2>Aineiston rajaaminen</h2>
<p>Avaa kartalle aineisto, jonka haluat ladata. Valitse ladattavat kohteet rajaamalla ne kartalta. 
Voit rajata kartalta koko aineiston tai vain sinua kiinnostavat alueet. Valitse haluamasi rajausvaihtoehto. 
Rajaus ottaa mukaan kaikki kohteet, jotka leikkaavat eli koskettavat rajausaluetta (intersect). 
Voit valita alueita eri rajausvaihtoehdoilla, mikäli painat välissä ”siirrä latauskoriin” –painiketta.</p>
<p><i>Esimerkki.</i></p>
<p><i>Valitse rajaukseksi postinumeroalueet, jolloin kartalle ilmestyy postinumeroalueiden rajat. 
Klikkaa kartalla postinumeroalueita, joilta haluat ladata dataa. Valitut alueet muuttuvat oranssiksi.
Voit poistaa valinnan klikkaamalla aluetta uudestaan tai painamalla ”tyhjennä”, jolloin kaikki valinnat häviävät.</i></p>
<p><i>Voit myös rajata vapaavalintaisesti suorakaiteella. Klikkaa hiiren oikealla ja raahaa hiiri pohjaan painettuna kartalle haluamasi kokoinen alue.</i></p>
<h2>Aineistot latauskoriin</h2>
<p>Kun haluttu aineisto / aineistot on rajattu kartalta, voit siirtää datan latauskoriin. Paina <i>”Siirrä latauskoriin”</i> –painiketta ja aineistot siirtyvät seuraavalle välilehdelle latauskoriin.</p>
<p><i>Palvelu näyttää sinulle kuinka monta rajausta eli kuinka monelta eri alueelta olet lataamassa dataa. Esim. Alueita valittuna: 3kpl, haluatko siirtää kohteet latauskoriin?</i></p>
<h2>Latauskori</h2>
<p>Latauskoriin siirretyt aineistot ilmestyvät latauskori-välilehdelle, josta näet mitä aineistoja olet lataamassa. Palvelu kertoo myös mitä lisenssiä aineistojen käyttö edellyttää.</p>
<p>Jokainen ladattava aineisto on oma kokonaisuus. Jos rajasit kartalta useamman alueen, niin kaikki alueet tulevat ladatuksi omina kokonaisuuksina. 
Tässä vaiheessa voit vielä poistaa ladattavien aineistojen joukosta datoja, joita et halua ladata tai palata rajaamaan lisää aineistoja. 
Kun olet tyytyväinen ladattaviin aineistoihin, paina ”Seuraava”.</p>
<h2>Aineistojen lähettäminen</h2>
<p>Täytä sähköpostiosoitteesi pyydettyihin kohtiin. Ladattavat aineistot lähetetään sinulle sähköpostin välityksellä.
Saat sähköpostiisi latauslinkin, jota kautta pääset lataamaan aineistot koneellesi. Latauslinkin lähettäminen saattaa kestää hieman, 
jos ladattavat aineistot ovat kooltaan suuria. Latausosoite on käytettävissä 10 päivän ajan.</p>
<p>Emme tallenna sähköpostiosoitteita. Osoitteet pyydetään ainoastaan lataamista varten.</p>
<h4>Huomio!</h4>
<p>Mikäli latauskorin sulkee lataamatta aineistoja, saattaa latauskorin rajaustoiminto jäädä päälle. Rajaustoiminnon saa pois päältä kun painaa selaimessa ”Refresh”.</p>